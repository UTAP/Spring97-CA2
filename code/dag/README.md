<div dir="rtl" style="text-align: right;">

## ‫پیشنهاد کاری جابز

‫شهربراز می‌خواهد در شرکتی که ارین سینا جابز در حال تأسیس آن است استخدام شود. مهارت‌ها و ویژگی‌های او نظر ارین را جلب کرده است؛ اما اگر شهربراز بخواهد در این شرکت استخدام شود، باید قبل از آغاز به کار شرکت مهارت‌هایش را تکمیل کند.

شهربراز قصد دارد در تعدادی کلاس آموزشی فشرده ثبت‌نام کند تا مهارت‌هایش را به سطح مورد نیاز برساند، اما مشکل کوچکی وجود دارد. بعضی از کلاس‌ها پیش‌نیاز کلاس‌های دیگری‌اند؛ مثلاً او اول باید دوره‌های اقتصاد مقدماتی و مبانی مدیریت را تمام کند تا بتواند در کلاس مدیریت مالی ثبت‌نام کند. هر دوره مدت خاصی طول می‌کشد؛ مثلاً به اتمام رساندن دوره‌ی اقتصاد مقدماتی به ۱۴ روز زمان نیاز دارد و اتمام دوره‌ی مبانی مدیریت نیز ۱۰ روز به طول می‌انجامد. دوره‌ی مدیریت مالی هم ۳۰ روز طول می‌کشد. بنابراین، با فرض این که ساعت برگزاری هیچ‌یک از کلاس‌ها با بقیه تداخل ندارد، شهربراز حداقل ۴۴ روز زمان نیاز دارد تا مهارت لازم را در مدیریت مالی به دست آورد.

ارین راضی شده است شهربراز فقط بعضی از مهارت‌های لازم را پیش از شروع کارش به دست آورد و شرکت در بقیه‌ی کلاس‌ها را به بعد از استخدام موکول کند. حال شهربراز می‌خواهد بداند اگر همه‌ی تلاشش را بکند می‌تواند تا پیش از آغاز به کار شرکت هر یک از مهارت‌های لازم را کسب کند یا نه. به او کمک کنید پاسخ این سؤال را بیابد.

### ‫ورودی

‫در خط اول ورودی، سه عدد قرار دارند که به‌ترتیب تعداد کلاس‌ها (m)، تعداد روابط پیش‌نیازی (r) و شماره‌ی یک کلاس (n) را نشان می‌دهند. به هر کلاس شماره‌ی یکتایی بین ۰ و v-۱ اختصاص داده شده است.

در هر یک از  m خط بعدی، به‌ترتیب، تعداد روزهایی آمده است که کلاس متناظر با آن خط (از کلاس ۰ تا کلاس v-۱) طول می‌کشد. هر یک از این اعداد یک عدد صحیح نامنفی کوچک‌تر از ۲۰۰٬۰۰۰٬۰۰۰ هستند.

در هر یک از r خط بعدی، شماره‌ی دو کلاس با فاصله آمده است که پیشنیازی کلاس اول برای کلاس دوم را نشان می‌دهند.
تضمین می‌شود ورودی‌های سؤال معتبرند. همچنین، تضمین می‌شود در صورت وجود زمان کافی شرکت در همه‌ی کلاس‌ها امکان‌پذیر است.

### ‫خروجی

‫خروجی یک سطر شامل یک عدد است که نشان می‌دهد با توجه به روابط پیش‌نیازی، حداقل چند روز زمان لازم است تا کلاس شماره‌ی n به پایان برسد.

</div>