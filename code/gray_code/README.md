<div dir="rtl" style="text-align: right;">

## ربات امداد و نجات

یک تیم تحقیقاتی از شما خواسته است که در ساخت یک ربات که به‌منظور امدادرسانی در شرایط بحرانی طراحی شده است کمک کنید. یکی از مسائلی که در طراحی این ربات پیش می‌آید‌ مسیریابی در محیط‌هایی است که پر از موانع مختلف هستند و درنتیجه حرکت به روش عادی در آن‌ها ممکن نیست. این تیم از شما خواسته است که به‌عنوان قدم اول برای حل این مسئله، الگوریتمی برای مسیریابی این ربات در شرایطی که نقشه‌ی محیط از قبل در اختیارمان است طراحی کنید. برای ساده‌سازی مسئله، فرض می‌شود که محیط به شکل یک جدول دوبعدی قابل نمایش است و ربات تنها می‌تواند در یکی از چهار جهت اصلی (بالا، پایین، چپ و راست) حرکت کند.

### ‫ورودی

‫ورودی برنامه یک جدول دوبعدی از کاراکترها خواهد بود که در آن کاراکتر `#` (هش) به‌معنی مانع، کاراکتر `.` (نقطه) به‌معنی مسیر مجاز، نویسه‌ی `S` به‌معنی مکان اولیه‌ی ربات و نویسه‌ی `E` به‌معنای مکانی است که ربات باید به آن برسد.
تضمین می‌شود که ورودی معتبر است.

### ‫خروجی

‫اگر که از `S` به `E` مسیری وجود نداشت، برنامه‌ی شما باید در یک خط عبارت `NO SOLUTION` را چاپ کند. در غیر این صورت برنامه‌ی شما باید مسیری را که ربات باید طی کند تا از `S` به `E` برسد در قالب یک رشته متشکل از چهار نویسه‌ی `L`، `R`، `D` و `U` در یک خط چاپ کند. این نویسه‌ها به ترتیب نماینده‌ی حرکت ربات به اندازه‌ی یک خانه در جهت‌های چپ، راست، بالا و پایین هستند. توجه کنید اگر بیش از یک مسیر بین `S` و `E` موجود است کافی است فقط یکی از این مسیرها را را چاپ کنید.

</div>