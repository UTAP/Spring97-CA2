<div dir="rtl" style="text-align: right;">

## ‫کد گری

‫تابع f به شکل زیر روی دنباله‌ای از اعداد تعریف می‌شود:روش‌های مختلفی برای نمایش اعداد با ارقام ۰ و ۱ وجود دارد. در سال ۱۹۴۷، فرانک گری، محقق آزمایشگاه‌های بل، از کد دودویی بازتاب‌یافته (RBC) برای نمایش اعداد استفاده کرد که بعدها، به نام خود او، کد گری نامیده شد. ویژگی مهم کد گری این است که نمایش دو هر دو عدد متوالی در آن دقیقاً یک بیت اختلاف دارند. این مسئله کد گری را برای کارهای دیجیتال و مخابراتی مناسب ساخته است. کاربردهای مقدماتی این روش کدگذاری را در درس مدارهای منطقی خواهید دید.

اگر n بیت در اختیار داشته باشیم، می‌توانیم برای هر یک از اعداد ۰ تا ۲<sup>n</sup>-۱ یک نمایش دودویی بر اساس کد گری ارائه کنیم. مثلاً کدهای گری دوبیتی می‌توانند اعداد ۰ تا ۳ را نمایش دهند:

<div dir="ltr">۰: ۰۰, ۱: ۰۱, ۲: ۱۱, ۳: ۱۰</div>

همچنین با ۴ بیت می‌توان اعداد ۰ تا ۱۵ را به‌شکل کد گری نمایش داد:

<div dir="ltr">۰: ۰۰۰۰, ۱: ۰۰۰۱, ۲: ۰۰۱۱, ۳: ۰۰۱۰, ۴: ۰۱۱۰, ۵: ۰۱۱۱, ۶: ۰۱۰۱, ۷: ۰۱۰۰, ۸: ۱۱۰۰, ۹: ۱۱۰۱, ۱۰: ۱۱۱۱, ۱۱: ۱۱۱۰, ۱۲: ۱۰۱۰, ۱۳: ۱۰۱۱, ۱۴: ۱۰۰۱, ۱۵: ۱۰۰۰</div>

کد گری یک‌بیتی تفاوتی با نمایش دودویی مرسوم اعداد ۰ و ۱ ندارد.

با کمی دقت می‌توانید روشی برای محاسبه‌ی کد گری nبیتی از روی کد گری n-۱بیتی پیدا کنید. در این سؤال باید به‌طور بازگشتی از روی کد گری nبیتی اعداد ۰ تا ۲<sup>n</sup>-۱، کد گری n-۱بیتی اعداد ۰ تا ۲<sup>n-۱</sup>-۱ را پیدا کنید.
برای آشنایی بیشتر با کد گری می‌توانید به صفحه‌ی ویکی‌پدیای کد گری مراجعه کنید.

### ‫ورودی

‫ورودی سؤال یک خط شامل عدد n است. n یک عدد صحیح نامنفی خواهد بود.
تضمین می‌شود ورودی معتبر است.

### ‫خروجی

‫خروجی سؤال شامل ۲<sup>n</sup> خط است که در هر یک به‌ترتیب نمایش کد گری nبیتی یکی از اعداد ۰ تا ۲<sup>n</sup>-۱ آمده است.

</div>